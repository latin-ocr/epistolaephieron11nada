342 PA’rms HIERONYM1 NADAL

quantum fert vsus regionis. Const., cap. 8, part. 4, et decreto [93]Ι
congregationis Ι.-ἿΟ ¹...

Nostri non ludant globis in campis, nisi separatim ab aliis.

Vti possunt clamide, dum eunt ad campos.

Bernartius et Egidius facient actus, quia habent bursas.

Non est quod ministri aut subministri soli habeant claues-
cellae vinariae aut penu, sed qui est dispensator etiam habeat,
cuius curae immediate incumbit earum rerum, quae in illis locis
conseruantur. Ministri, subministri et rectoris est ingredi quando*
volunt, nam sub illorum potestate est dispensator...

Poenitentias, pro sanctis acceptas suo arbitrio, fratres exhi-
beant rectori, suo nomine subscriptas. Rector illas vel temperabit,
vel etiam, si leuissime essent, augebit, moderate tamen, ct illas
facient secrete, et referent ad rectorem an fecerint.

Superior visitare interdum poterit amicos...

Pro domesticis exercitiis campana suspendatur in loco desi-
gnato. Interea dum lis durat ⁶², non fiat executio huius rei...

Ne retineatur vacuum cubiculum prouintialis, sed habitent
alii, ipso absente vel decedente: ipse tamen discedens, si quid
habeat, quod non conueniat alios videre, concludat in cista.

Prouintialis nec rector comedat in cubiculo, sed in refectorio.
Poterit tamen prouintialis in cubiculo comedere, quando primo
veniet ad collegium, semel.

Prouintialis in victu suo seruet ordinem Societatis, scilicet,
bis comedat, quemadmodum praescripsit P. Ignatius Patri Natali.

Interea cum ego rediero ex sancto Audomaro ⁵, videat rector,
an per aliquam modestam insinuationem et gratiam monachorum
martinensium possimus consequi, ut liceat nobis simplicissimum
murum vel ratem illitam argilla erigere, qua prospectus et trans-
itus facilis e nostro horto in illorum impediatur: uel curetur
idem per illum, qui inhabitat, amicum nostrum...

¹ Cf. constitutiones Soc. jesu lat. et hisp„ pag. 1363 et Institutum Soc.
Jesu (Florentiae 1893) ΙΙ, 176. ’

² De lite superius, initio hujus instructionis, memorata circa domum.
licentiati, sermo esse videtur.

·'’ Sanctum Audomarum venit Natalis cum Ρ. Costero in aestate
anni 1567. Cf. Epist. P. Nadal, 111, 496 et seqq.

 

