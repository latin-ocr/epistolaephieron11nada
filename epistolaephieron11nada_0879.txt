SUPPLEMENTUM—25 853

percensere. Sed tu censes de his nos nihil dicere, atque illos
iubere esse destitutos omni consilio, omni spe, qui illius amoris
diuini sensum vel iudicium non assequuntur. Non facimus ita,
frater, non facimus; sed ita docemus: potissimam regulam, pri-
mum, ad certissimam electionem tradimus, charitatem, qui amor
est desursum descendens. 2.⁰, quasi si dicamus: illa est Vnica ac
primaria via ad electioneS, vt ad opera omnia. In hac si quis ti-
tubat, si quis sibi non satisfacit, illi praescribimus vt Ι ad huma-
nam et moralem descendat consultationem, et illud eligat, quod
alii bona fide eligendum consuleret, viro amicissimo, et cui nihil
perfectionis non desideraret. Sic enim, remota atque, seposita
praua, si quae interpellat, animi affectione, et quasi in re aliena
versato, poterit veritas interlucescere opportune ac sensim per-
suaderi prudenti ac necessario quodam errore. 3.⁰ et 4⁰ loco, vbi
hac non processerit, adhibemus, quem tu desideras, timorem ad
electionis constitutionem. 214 Constituimus enim hominem in
vltima vitae linea, exhalantem animam, nihil conspicientem nisi
imminentem hinc iudicem Xpum., inde vitae suae praeteritum
tempus, illinc inferni os apertum, horrendum, ingens. Ad haec
sistimus miserum hominem ac tremebundum ante verendum tri-
bunal extremi vniuersalisque iudicii. Hac rerum specie perterre-
factum, iubemus vt disquirat, videat, interroget sese quid eo
tempore vellet fecisse, atque id eligat, id faciat, nisi velit pru-
dens ac videns sponte sua ad illa peruenire, quorum spectris Ι

atque imaginaria contemplatione adeo est vehementer commo-
tus, etiamque, bone frater, adhibemus alias rationes deliberandi
atque consultandi, praeter primariam illam atque summam; et in
his timorem tuum; neque fuit necessum alia omnia media prose-
qui: selectiora quidem certe attigimus. Dices: at ego haec non
animaduerteram. Hem! censem me hominem etiam: multa igno-
raui nimis ¹. Placet mihi, vir religiose, ista poenitentia. Sed, vt ne
de caetero in eumdem incurras scopulum, causam ego tibi 215
erroris tui indicabo, Tu partem aliquam exercitiorum mordicus
arripis dilaniandam, nihil praeterea aduertis: vnde pendeat, quo

 

¹ Sic ms, Alludere videtur auctor ad illud TERENTn, Adelph„ act. IV,
scen. 11: uVah! Censen’ hominem me esse? erravi.»

