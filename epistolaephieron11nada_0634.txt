608 PA‘rms HJERONYMl NADAL

autem vas vnum vini, et aquae alterum, pro tribus; et locentur e
regione eius ex tribus, qui in medio sedet.

In refectorio inseruiant scholastici. Poterunt etiam frequen-
tius adhiberi nouitii, si qui in collegio probabuntur, praeter
eum, qui refectorii curam habet et eius adiutores, qui sunt ordi—
narii ministri mensae; extraordinarii vero mutentur pro tempore,
quod superiores iudicauerint.

Sit vnus in prima mensa et alter in 2.²²‚ qui dicatur censor
mensarum, atque hic videat si quid desit; praecipue vero obser-
uet quem modum in comedendo fratres seruent, an aliquid agant
inter comedendum, quod minus deceat, an comedant cum vora-
citate, an immoderate vinum bibant, 644 an potent aquam ex
vase ipso: denique sit earum rerum obseruator, quas constitu-
tiones exigunt, hoc est: vt cum temperantia, honestate, et de·-
, centia interna externaque cibus sumatur. Itaque hi obseruatores
singulis hebdomadibus mutentur ad primam et 2.²²¹¹¹ mensam,
qui praeter id munus, quod dictum est, etiam eos adiuuabant,
qui refectorio ministrant, in rebus praesertim extraordinariis, in
quibus fortasse erratur. Intelligantur haec in amplioribus colle— ·
giis3 in aliis poterunt esse censores, qui mensae inseruiunt3 vel
etiam aliquis ex his, qui comedunt3 vel is, qui primus sedet in
mensa.

Vbi sumptus est cibus, apponatur senis vel etiam pluribus
quibusque discus vnus, vt singuli micas, quae ante ipsum resi-
duae fuerint, in illum conficiant, et quod ante se fuerit mantili
mundet.

Quod residuum fuerit ex portionibus 645 fructuum, colliga-
tur. Carnis etiam et panis frustula, absoluta mensa, in ollam, et
quod reliquum fuerit offae, coniiciantur pro pauperibus. Atque
haec committantur duobus fratribus, qui illa colligant et distri-
buant in paupereS, et priusquam dent, iubeant eos aliquam re-
citare orationem, aut paulatim doceant eos doctrinam christia-
nam, nisi fuerint tales personae, cum quibus non ita agi conue ·
niat. Totum autem hoc iudicio superioris fit: duoque isti fratres
singulis hebdomadis mutari poterunt ¹¹. Caueat autem superior

-·· Qi1ae⁷⁴'sequuntur usque ad finem huius tituli posterius addita fuerunt.

 

