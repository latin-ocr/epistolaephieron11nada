INSTRUCTIONEs——61 463

De quauis tentatione circa vocationem suam; tametsi non sibi
conscius sit consensus alicuius.

De tentatione contra obedientiam, vel superiorem quouis
modo.

Et de quauis graui tentatione.

Et de negligentia siue imperfectione orationis et examinis.

De negligentia circa regulas.

Quod non enitatur proficere in via perfectionis, quod non
sentiat fructum in operationibus suis.

272 Quod non se preparet ad dona Dei domini a suscipienda.

Quodque cum eis non concurrat cum omni plenitudine.

De venialibus in casibus reseruatis.

Denique de omnibus aliis defectibus, quos ex regulis, cuiuis
etiam christiano communibus, potest colligere, praesertim de de-
fectibus in officio suo particulari commissis, siue sit superior, siue
sacerdos, siue professor, siue auditor, siue aliud officium habeat.

Praeterea, quod in partitione temporis non recte se occuparit
singulis horis diei. Obseruet autem quemadmodum vnaquaeque
res agi debeat, deinde consideret quemadmodum eam egerit.
Est autem animaduertendum, quod is, qui vel per se, vel per
alium, cognoscit se esse crassioris minusque sensibilis conscien-
tiae in peccatis aestimandis, debet operam dare vt ad mediocrita-
tem reducatur, et confiteri etiam minores imperfectiones debet.
Contra vero, si quis ita fiat delicatus ac tener, vt in perplexitates
veniat, ei omittendae sunt ille minutiae venialium, atque etiam
aliqua ex maioribus 273 venialibus, et danda opera, vt aliis exer-

citiis atque modis communibus obsistat venialibus, veniamque
⁴ illorum impetret.

Remittuntur autem peccata venialia contritione, confessione
generali, feruore charitatis, percussione pectoris, orationis domi-
', nicae recitatione, episcopi benedictione, aspersione aquae bene-
dictae, si cum aliqua deuotione haec fiant, aliisque item modis.
v Sed modus facillimus est actus charitatis cum aliquo feruore.
Reliqua ex regulis communibus intelligat confitens.

a Domini dona ms.

