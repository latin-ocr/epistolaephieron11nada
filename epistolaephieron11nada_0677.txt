IN ExAMEN ANNOTATloNES—66 651

orationem autem magnam esse religiosi instituti partem
certum est, eamque inprimis necessariam, orationem eam dico,
de qua Paulus «Orabo (inquit) spiritu, orabo et mente ¹», quae
omnis complectatur spiritualis exercitii partes, purgatiuam, il-
luminatiuam atque unitiuam. Diligenter igitur haec et magna
auiditate complectitur Societas in dulcedine spiritus in X.⁰ Jesu;
nullum enim e suis non exercet primum illis meditationibus, quae
ad poenitentiam attinent, ueterisque hominis expoliationem, dein
contemplationibus omnium mysteriorum Christi, in quibus ad
sensum uiae, ueritatis ac uitae aspirare desyderamus3 demum in
amore conquiescimus, ut unde proficisci debet oratio, in eo finem
collocemus, in charitate, scilicet, summa ac diuina uirtute, ut·
ex hac eiusque feruore ac zelo ad nostra ministeria egrediamur
in hilaritate spiritus atque humilitate cordis nostri ac suauitate
fortiter in X.⁰ Jesu. Haec ex libro exercitiorum nostrorum col-
ligimus. Illud uero non omittam (etiamsi proprius hic locus
non est, ut de oratione dicam, sed alius): Patrem Ignatium sci—
mus singularem gratiam accepisse a Deo vt in contemplatione
S.¹¹¹³² Trinitatis exerceretur libere ac conquiesceret: nunc quidem -
gratia contemplandae totius Trinitatis ducebatur, in illam fere-
batur, in illam uniebatur toto corde magno sensu deuotionis atque
spiritualis gustus3 nunc Patrem contemplabatur, nunc Filium,
nunc Spiritum sanctum3 et hujus quidem contemplationem ac-
cepit, cum alias frequenter, turn uero (quasi si unice dicas) ad
annos suae peregrinationis ultimos3 hanc rationem orationis
concepit Pater Ignatius, magno priuilegio, selectissime; tum
'illud praeterea in omnibus rebus, actionibus, colloquiis, ut Dei
praesentiam rerumque spiritualium affectum sentiret atque con—
templaretur, simul in actione contemplatiuus ³ <quod ita solebat
explicare: Deum esse in omnibus rebus inueniendumj‘oe hanc uero
gratiam ac lucem animae suae, quodam quasi splendore uultus,
claritate ac certitudine actionum suarum in X.⁰ explicari vidi-
· mus, magna nostra omnium admiratione, et magna cordis nostri

aEmendatum a Nat. ex contemplationis.

⁴ ICoR., XIV, 15.

