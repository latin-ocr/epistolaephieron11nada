378 ⁴ Pin-ms HlssRONYMI NADAL

neralis: fortassis ea est futura aliquando vtilitas, vt praeteriri
non debeat huius officii vsus. Vtinam necessitas nunquam

adigat!
33 ⁹ INSTRUCTIO PROUINCIALIUM

Curent prouinciales vt omnes omnium Patrum et fratrum
facultates naturales ac etiam supernaturales habeant exploratas,
et eas praesertim, 'quae ad ministeria Societatis obeunda sunt
Vtiles.

Et, quoniam danda erit rectoribus item sua instructio, nullus
miretur si quando contingat aliquid legi in Vtraque. Id enim con-
sulte fiet, vt prouincialis, si quid curandum sciat, rector, quid
agendum.

Exerceant pleno iure suum officium, pendeat tamen a com-
missario, siquis fuerit, in his, quae erunt illi commissa.

Obseruent arcas et cameras rectorum, si quid curiosum ha-
beant vel superfluum. ³

Obseruent eorum victum, vestitum, seruitium, laborem vel
remissionem .

Res, quae sunt maioris momenti, non scribantur ex prouin-
cialium commissione, sed ipsimet vel scribant, vel saltem subscri·
bant. Quae vero scribent ad praepositum generalem, omnibus
subscribent.

34 Animaduertant solicite quemadmodum vtantur facultate,
quam acceperint a generali, ineundi contractus; et quos inierint,
eorum reddant rationem Patri generali.

Habeant catalogum omnium fratrum ac Patrum singulorum
collegiorum, ac plenam singulorum informationem vel notitiam,
tum rerum publicarum, tum etiarn secretarum. Sint igitur ipsis
penitus omnes noti. Verum, quae secreta erunt, magna cura se-
creto contineantur, et ita scripta, si quidem scribere illa conue-
niat, vt alii intelligere non possint. Dicuntur vero secreta, quae
vel solus nouit prouincialis extra confessionem, vel quae ad
ipsum secreto sunt relata, et alioqui ipse pro secretis habenda
censet. Nam, quae sub sigillo confessionis sciuntur, de iis hic
non agitur.

