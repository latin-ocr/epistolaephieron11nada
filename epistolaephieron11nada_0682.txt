656 PA‘rms HIERONYMI NADAL

nam studia futurus noster concionator debeat incumbere. Et
primum quidem a superioribus explorari debet: nostri, si quam
naturalem facultatem habeant ad conciones et inclinationem3
quod etiam in nouitiatu obseruari poterit et debebit3 experientia
enim nos docet aliquos esse ita ineptos natura ad concionan-
dum, vt nulla industria, nulla exercitatio illos iuuare posse vi-
deatur: alios contra ita aptos, vt paruo negotio magnos faciant
in ea facultate progressus: alii sunt inter hos medii, qui etiamsi
cum dificultate, tamen aliquo loco possunt poni inter conciona-
tores.

In primis opera non est ludenda nisi ad mortificationem;
atque etiarn vbi non sat constet de ineptitudine. In secundos
sunt iam inde a nouitiatu oculi coniiciendi et accurata institutio
adhibenda. Tertiis item diligentia est admouenda, vt eorum na-
turalis dificultas vel inhabilitas deposcit, saltem tantisper, do-

nec spes aliqua profectus ostendetur ¹.

Magna autern cura eorum, qui ad conciones destinantur, illa
esse debet, vt diligentissime in nouitiatu exerceantur, primum vt
funditus extirpent veterem hominem, et amatores euadant omnis
mortificationis, vt in obedientia sint insignes, in orationis omni
genere excellentes, summa euadant simplicitate cordis et humi—
litate. Breuiter: omnibus virtutibus religiosis vt sint ornatissimi.
Et illud studeant superiores in primis illos docere, quemadmo-
dum Societatis institutum cognoscant, et finem nostrum penitus
habeant cordi impressum. Haec enim , quae nunc perstrinxi,
omnibus quidem nouitiis sunt procuranda diligenter3 sed desti-
natis ad conciones vt maiori sedulitate et studio adhibeantur, fa-
cit maior fructus, qui ab his speratur, et maius contra detrimen·
tum, quod ab illis accidere potest, si perfecti non euadunt reli-
giosi, quemadmodum qui excellenti sunt ingenio vel insigni ali-
qua habilitate praediti, magna cura sunt instituendi. Neque vero
erit scopus, quo intendit superior, vllis aperiendus, saltem ante
studia literaria; tantum animo est ille finis gerendus.

Haec porro studia spiritualia non sunt tantum in nouitiatu

 

¹ Prius ostenditur, dein i conversa in e.

