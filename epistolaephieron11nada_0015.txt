PRAEFATIO xx

tionibus auctarum, cum exemplis, quae in aliis codicibus repe-
riuntur, conferendO.

Codex 68, Vatic. 6, inter optimos proculdubio est reponen—
dus; vix enim alibi tot tamque selecta priscae Societatis monu-
menta in unum volumen collecta reperias. Quod ad tempus at-
tinet, quo hic codex'compositus est, ex rebus in eo contentis,
vivente Borgia vel paulo post a Natali adornatum fuisse clare
perspicitur. Sex et triginta, non minus, opusculis coalescit, in
quibus nonnulla a S. Ignatio scripta, multa a Ρ. Lainio, prae-
posito generali, pro Societatis regimine lucubrata, et haud pauca
a tertio ejusdem Societatis moderatore Borgia, pro officiis et mu-
neribus praecipuis rite obeundis composita, reperiuntur. His ac·
cedunt actorum primae congregationis generalis exemplum, quo
Natalis utebatur; acta S. Ignatii, a Ribadeneira litteris mandata;
apologia Natalis pro Societate contra episcopum Caesarinu1n;
multaque alia, partim a nobis edita, partim in hoc volumine
edenda, ex quibus quanti hic codex ab historiae studiosis aesti-
mandus sit, facile judicabis. Quae autem subinde per totum vo-
lumen Natalis propria manu notavit, illius valorem summopere
extollunt, quippe quae nobis revelant nomina auctorum, quorum
monumenta ibidem proferuntur, unde facile quis dignoscere va·-
'leat quaenam ex hisce lucubrationibus S. Ignatio, quaenam Lai-
nio, quaenam Borgiae, Polanco vel ipsi Patri Natali sint adscri-
benda. Inter³ alia vero emicat in hoc volumine Natalis sollicitudo
et continuus labor in Societate promovenda, in ejusdem instituti
regulis, constitutionibus, diplomatis, annotationibus illustrandis3
erga praepositos generales observantia, quibus morem gerere
nunquam non enixe studebat, suoque consilio, opera, litteris
praesto semper aderat, prout ex liujus codicis annotationibus et
ex ejusdem epistolis frequentissime conspicitur.

Jam ad Coei. Vatic. 7 veniamus3 in cujus laudem illud in—
nuere sufficiat, quod de eo primores Societatis Patres, in secundo
generali conventu congregati, decreto 57 statuerunt3 scilicet:
«Admonitiones P. Natalis ab ipso expurgatae, atque in ordinem
redactae, provincialibus a R. P. Generali tradantur, ut illis pro
sola directione, nulla interim obligatione obstricti, utantur.»

