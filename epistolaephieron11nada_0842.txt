816 Epist. P. NADAL

zelus et singularis ad dicendum vis R. P. Joannis Xantheni ¹.

Huius Patris concionibus adeo sunt inflammati nostrates, vt
omnino cupiant initia quaedam collegii in ciuitate nouimagensi
fundare, si per Patres liceat. [n certis habent 3oo aureos an—
nuos. Domum vidua quaedam nobilis offert, eamque amplam sa-
tis. Episcopus, senatus, capitulum, pii quique non desinent pro-
mouere, vt breui integri collegii prouentus habeat. Hoc vnum
tantum cupiunt, vt P. Xanthenum habeant huius rei moderato—
rem ad annum vnum atque alterurn. Esset forsan nostratum pie-
tas laudanda magis, si non in vnum Xanthenum oculos conuer -
terent. Sed infirmitati hominum concedendurn est aliquid. Ha·
bent quoque quo sese nonnihil excusent. Fuerunt nouimagenses
ab aliquot mensibus in summis periculis. Ipso die pentecostes,
nisi Dei singulari prouidentia detecta fuisset proditio, quotquot
catholici sunt, trucidandi erant. Ab eo ternpore, clausis portis,
quotidie expectarunt ciues, vel hostem externum, vel intestinas

commotiones. Neque vlla ciuitas est tarn odiosa Geusarum fa- ·

ctioni atque Nouimagium. Hinc mille excogitantur artes, vt earn
ciuitatem subuertant, diripiant, incendant. Sed Dei gratia, pio—
rum precibus, rnilitum praesidio, ciuium pro rege et religione
zelo, deniq ue fido et inuicto Ρ. Xantheni in concionibus labore,
fortis adhuc perstat, nihil morata, quantumuis numerosum, prin-
cipis Arantii exercitum. Quod si in hisce periculis Xanthenus
suos desereret, quos ad obedientiam ecclesiae, regis catholici, et
eius gubernatoris animauit, et in ea Vsque ad extrema pericula
’ retinuit, 400 ciuibus prae terrore et timore ciuitatem, suaque
deserentibus3 multi eam fugam admodum sinistre interpretaren—
tur, non sine magna totius Societatis ignominia. Quis non di-
ceret jesuitas grandiloquos esse et ore leonibus audaciores, reipsa
timidissimos lepores? Absit a P. Xantheno, vt Societatem tali

inurat macula. Multi quoque a regis et ecclesiae obedientia de— '⁷

flecterent, nemo posthac Societati faueret. Senatui, quamuis
bellicis tumultibus occupatissimo, res haec adeo cordi est, vt ι

¹ Cf. epistolam P. Leonardi Kesselii ad P. Natalem, die 27 Maji 1572
datam, ubi plura de Ρ. Xantheni ministerio in sua patria enarrantur. Eam
edidit HANSEN, loc. cit., pag. 621.

 

