852 Emsr. P. NADAL

Xpus., quid apostoli, quid sancti, quid ecclesia semper docuit,
docet, docebit, nisi vt Deum super omnia diligant mortales,
Deum ex toto corde, tota mente, tota anima, omnibus viribus di-
ligant? Hoc quid est, vir doctissime, nisi regulam primam, pri-
mum principium statuere, primum finem, vnde omnia proficis-
cantur, quo omnia dirigantur. Vbi igitur nunc tui sunt infideles
negatiue (vt dicis) ³, Ι tui haeretici, tui peccatores? Vbi sunt?
Nihil est iam vnde per illos exercitia persequaris

Sed video in hac censura adhuc tibi esse aliquid scrupuli re-
liquum, qui te male vrgeat. Ego tamen illum tibi eximam minimo
negocio. Quid ais: «ex hac assertione manifeste colligi videtur
quod ex timore electio fieri non potest›)? Ex qua tandem asser—
tione? Quod oporteat per amorem Dei fieri electionem? Heu me
miserum! Doleo super te, frater mi praesentate, quod tam sis
aduersus nostra exercitia male animatus, vt tam conspicuam ve-
ritatem, tam luculentam, tam obscure 212 intelligas, tam aegre
recipias, Sed colligamus per te: oportet ¹³ ex Dei amore pecca-
torem conteri; quare vel non potest, vel non oportet per timorem
ad contritionem contendere: debent infideles ex amore Dei mo—
ueri ad baptismum3 quare non possunt terroribus peccatorum ad
illum iuuari: debent haeretici ad eam fidem, quam ab ecclesia
acceperunt, per amorem Dei redire; quare, poena, vi disputatio-
nis, aliis piis artibus, ad fidem non possunt dirigi. Quod si haec
falso colliguntur, cur non aduertis te perperam concludere ad-
uersus nostram propositionem? Et quidem, Ι quod tu illis colle—
ctionibus es responsurus, arbitrator tibi esse responsum. Dicas:
non intelligo quid dicas. Apertius igitur dicam, Pater. Illud est
principium, vt abunde demonstrauimus, omnia ex amore Dei
proficisci debere: consilia, electiones, actiones. Sed ad hunc in-
quam amorem perfectumque principium sunt multa, quae manu-
ducant, per quae ad eum adeamus, si primurn nostra desidia ac
somnolentia vel imperfectione vel omnino nostra culpa ad illum
non attingamus ainorem; quo in genere ratio est moralis ac con-
silium, tuin etiam 213 timor et alia permulta, quae longum esset

ει Obscure notatum. —b Vix legi potest hoc verb.. eo quod charta atra-
mento corrosa fuerit.

