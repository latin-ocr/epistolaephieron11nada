 

MONUMENTA PRoviNclAE RHENANAE- 52 319

¹ exercere solent in publicis disputationibus, examinibus et pro—
motionibus...

Adhibeatur cura, ut fratres in recreationibus a prandio et a
>coena versentur cum modestia, et proponatur ipsis index earum
rerum, de quibus loquendum sit in recreationibus...

Nouitiis non permittatur colloquium cum externis, sine ex-
pressa facultate superioris uel magistri nouitiorum ¹.

In mensa nullus legat ex professoribus: id saltem obseruetur,
ne professor aliquis, qui proxima hora prandio vel coene docue-
rit, ad id prandium vel coenam legat.

Nostris ²² est interdicendum, et quidem diligenter, ne omnino
adhibeant manus ad libros, et in eis quicquam scribant. Tantum
sit permissum iis, qui eleganter scribunt, emendare contextum;
sed id ex sententia preceptoris sui.

Magno studio et diligentia det operam P. Leonardus, ut ha-
beat coadiutores temporales, qui labores sustinere possint col-
legii, presertim culinae, ut non cogamur continere in culina eos,
qui possent esse apti studiis. ltaque, qui nunc in culina sunt
apti studiis, primo quoque tempore illinc traducantur ad studia.

Aduertat superior ne grauentur coadiutores temporales nimiis
occupationibus uel laboribus: id fiet, si potius abundet eorum
numerus, quam si sit adequate conueniens, etsi alii nouitii desti-
nentur, qui eos iuuent, saltem mane et vesperi, ad lauandas scu-
tellas.

Coci et omnino coadiutores habeant suas recreationes, tum
ut egrediantur foras ad campos, et ludant cum aliis, tum ut etiam
recreent se a prandio et a coena: et si eadem hora non possint,
¹ alia hora habeant suam recreationem, cum illis uacabit interdum.

Inueniatur modus, quo, qui seruiunt in culina, comedant in
refectorio.

Queratur, qui possit b praefici portae, qui sciat linguam ger-
manicam et latinam, et qui sit probatis moribus, qui possit omnes
edificare. ’

a Dubia lectio. —b Ms. posset hic et infra.

¹ Is erat P. Franciscus costerus, cum haec instructio scripta fuit.

