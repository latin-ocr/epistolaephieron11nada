²90 PA‘rms HfflRoNYMi NADAL

egeant spiritus refectione, in ea exerceantur3 si qui etiam sint
debiliores spiritu, uel difficiliores, etc.,· curent per confessarium
illis subueniri per illam instructionem, quae peculiariter data est
pro difficilibus, quibus illud peculiariter poterit concedi, et facile,
ut intra hebdomadam confiteantur et communicent semel.

Pondus carnium, quod dabitur fratribus, erit mane 7 aut,

. octo vnciarum, et 5 aut sex ad coenam3 si quid erit addendum
propter ossa, iudicabit superior.

Curetur ut sacerdotes et fratres, praeter officium, quod reci—
tant, et duplex examen conscientiae, saltem mediam. horam dent
meditationi, si qui fructum capiant ex illa3 sin minus, legant ali—
quid deuote, non ut intelligant praecipua, sed ut gustent, sisten—
do in locis, ad modum, qui praecipitur in fine exercitiorum ¹.

Habeatur in ecclesia nostra tantum oleum infirmorum, quod
singulis annis iuxta consuetudinem ecclesiae accipiatur ab eccle-
sia cathedrali.

In sacrario sacristiae possit alicuius· nobilis, uel omnino ali-
cuius, cui facile persuaderi non posset utin ecclesia confitere·
tur, confessio audiri: possit etiam horum confessio audiri in
choro magno et paruo superius.

Nihil ex sacristia, quod benedictionem aliquam habeat, adhi—

beatur in comoediis.

Cum pro sepulturis uel aliis rebus pulsantur campanae in
omnibus templis, si id fiat iussu caesaris uel episcopi, uidetur
negari non posse, tametsi moneri posset episcopus ne nos obli-
garet ad hanc consuetudinem, quae non est in Societate. Pro
sepulturis particularium hominum non uidetur pulsandum, nisi
habeant ius sepulturae, de quo dietum est alias.

Si quis sepeliat mortuum suum in ecclesia, et non reficiat
pauimentum, debet exigi ab eis ut illud reficiant.

Nullus, etiam si ius-habeat sepulturae in templo nostro, de-
bet apud nos sepeliri, si compertum sit eum esse haereticum.

Possunt nostri celebrare, etiam praesentibus haereticis, utex
concessione apostolica concessum habemus.

¹ ld est, secundum aliquem ex tribus modis orandi, qui habentur ad ’

tinem quartae hebdomadae.

