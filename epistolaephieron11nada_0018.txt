xu PRAEFA'HO

benda visa sunt. Ad hoc enirn plures nos rationes perpulerunt.
Prima quidem quod pauca admodum hujus codicis exempla re—
periantur, Secunda, quod ea, quae remanent, non ex ultimo et
ab auctore emendato exemplari, sed ex inemendatis et imper-
fectis descripta fuerint. Tale est, V. g., quod a P. Braunsberger
in Canisii epistulis, vol. IV, pagg. 348-349, allegatur, prout
infra pagg. 408 et 515 notamus. Tertia, quod nostrae Societatis
hominibus gratam hanc editionem fore arbitramur, quibus anti—
quas consuetudines cum hodiernis componere, et venerandam
nostrarum traditionum antiquitatem agnoscere haud equidem
displicebit. Quarta, cum Scholia Natalis edita fuerint, Instru-
ctiones, quae a secunda congregatione illis aequiparantur, in te-
nebris jacere non aequum videbatur. Mentionem illarum facit
P. Astrain in Historia de Za Asistencz‘a de Espafia, vol. II,
lib. III, cap. II, n. 8.

Et haec de novorum Natalis codicum recensione dixisse suf-
ficiat. De iis autem, quos in primo volumine descripsimus, nihil
aliud animadvertendum superest, nisi magnam monumentorum
hujus voluminis partem ex tribus codicibus ibi recensitis de-
promptam esse: ex codicibus scilicet Natal. instr. Lusit.; ex
Natal. instr. Germ. et ex Natalis opusculis: praeterea ex Cod.
Vatic. 7, ut dictum est. Hi etenim codices inter praecipuos
Ρ. Natalis habendi sunt. Hac de causa, quae ex illis non edenda
visa fuerunt, a nostris lectoribus aliqua saltem ratione cognosci
oportere duximus3 ideoque fusiorem illorum notitiam, post no-
vorum codicum recensionem, damus.

Et codicis equidem Natal. lustr. Lusit. cognitio, praeter alia
commoda, illud nostris scriptoribus suppeditabit, ut regularum
Societatis originem et progressum melius dignoscere queant.
Nam, cum ibi antiquiores regulae a Natali lusitanis et hispanis
datae contineantur, ex illarum cum recentioribus exemplis colla-
tione, nostrarum legum historiam aptius contexere poterunt,
quod jam luculenter praestitit P. Astrain in opere laudato, vo-
lumine II, libro III, capite II.

Nos autem, ex Natalis scriptorum collatione, praesertim vero
ex ejusdem epistolis, ephemeridibus et regulis, haec puncta pro

