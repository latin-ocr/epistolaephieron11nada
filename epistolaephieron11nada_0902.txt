876 Epis’r. P. NADAL

Inter navigandum iussit R. P. Natalis, qui erat dux et supe-
rior, Patri nostr0, ut in tribus tonis alta voce decantaret passio-
nem Domini, ut in ecclesia solet fieri, secundum Joannem: qua
finita, dixit Pater noster: «Jam laetis animis cecinimus Christi
passionem ad Dei laudem3 quid si Deus eam hac tota nocte ex-
periri etiam permitteret? Credo enim, inquit, quod illam sentie—
mus.» Ista ergo nocte eadem tanta tempestas orta fuit, ut duae
istae naviculae ab invicem fuerint separatae, quae alioqui simul
in Siciliam deducendae erant, quarum in altera erat secretarius
Ioannis de Vega, viceregis Siciliae, adeo ut infra triduum altera
non potuerit videre alteram. llla vero, in qua Pater erat, appulit
die sabbati Schalae, non sine magno periculo; inveniebant enim
sub navi magnum foramen longitudinis et latitudinis fere unius
palmi.

Ista nocturna navigatio continua eos a turcarum fustis, ibi-
dem in antris propter tempestatem latitantibus, etiam Dei auxilio
lil;›eravit; et, si in altum provecti fuissent, haud dubie omnes sub- .
mersi fuissent; sed Dominus Deus permisit aliam navem, plenam
fere laicis, in altum deduci, Patrem vero cum aliis pascha san-
ctum in ista civitate celebrare, curn magna populi aedificatione,
partim celebrando, partim confessiones audiendo multorum, et
simul etiam omnium nautarum, qui omnes communicabant etiam.

Cum vero inde solverent versus Sancti Francisci de Paula,
hoc facere coacti sunt, eo quod et nostris et ipsis etiam nautis
pecunia deficeret, quantumvis mare adhuc esset turbulentum,
quod eos praeter spem diutius a cursu remoratum erat...

Cum autem pervenissent S. Franciscum de Paula, ibi demum
viderunt alteram navem eminus in alto mari. Erant tum exesi
omnes, atque adeo ipsi quoque nautae, ibidemque coacti sunt
manere propter maris intemperiem per aliquot dies. Eo tempore
aliqui faciebant sua sacra3 Pater Andreas Frusius concionabatur
in quadam ecclesia; aliqui vero fratres in plateis, quorum sermo·
nibus populus plurimum fuit aedificatus, adeo ut ipsimet pro
nostris ostiatim eleemosynas peterent, et illis in hospitium de-
portarent panem, vinum, caseum, ova, etc., quae omnia Pater
noster custodiebat.

 

