MONUMENTA PRoviNcmE FLANDRJAE— 59 361

· muni bursa mercatorum, praeter id, quod erit'necessarium ad
sustentationem quatuor personarum, iuxta Societatis consuetu-
Δ dinem: sumus enirn contenti ea sustentatione. Si quid tamen
extra ordinem videretur necessarium, id petet familiariter ab ali-
quo vel aliquibus amicis; et tamen oblata munera eorum, quae
¹ ad victum attinent, libere accipiet. Eleemosinas praeterea obla—
tas, praesertim vbi necessitas vrgebit, poterit accipere. In his
tamen omnibus respiciet ad edificationem, et eo praesertim spe-

* ctabunt, ne, curn accipiamus necessaria omnia a communi bursa

hispanorum, videamur importuni collectores eleemosinarum,
vel ³ alioqui notemur aliqua specie auaritiae.

Hospites e Patribus vel fratribus nostris alent sua impensa
ad summum vnum diem aut alterum, iuxta constitutioneS. Si
diutius essent mansuri Antuerpie, necessario alent quidem ipsos,
sed impensam acceptam ferent ei, cui erit bono, vt hospites sint
Antuerpiae, et prouincialis iudicabit quantum soluet.

Habeant suas recreationes coadjutores.

Quae exponunt pro literis collegiorum vel prouincialis vel

omnino alienis, accepta ¹³ referent iis, pro quibus exponunt, et cu» ,

rabit prouincialis, vt soluant.

Hospites tractentur in mensa quemadmodum Patres solent:
hoc tamen solet fieri in collegiis, vt aliquid praeterea addatur
primo prandio aut coena extra ordinem.

Si quis, etiam prouincialis, det negotium Patribus antuer-
piensibus‚ vt libri emantur, vel aliud quippiam, de ea re scribant
primum, vt intelligant quanto precio sit res emenda, vt mittant
pecunias, quibus soluatur.

‘ALIQUA ALIA ADIECTA

Indifferenter conuersentur cum omnibus hispanis, sine vllo
discrimine, aut personarum aut prouinciarum.

Cum nostri, vt tales, ab externis confessarii habeantur et eli-
gantur, quibus tuto omnia fidi possint, est magnopere animad—
uertendum, ne quid eorum, quae in confessione aut ex confes-

a Ms. si vel. —b acceptam ms.

