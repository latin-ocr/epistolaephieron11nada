224 - Pin-ais H ιειῑοΝΥΜι NADAL

stitutae potentiae auxilio speciali, quo sine ad lumen illud coele-
ste nihil operari possunt, operationes habeant ³ quidem potentiam · ,
bonum operandi, non quidem ex se, nec in potentia propinqua,
sed eandem scilicet retinent potentiam, qua b cum iustitia et gra-
tia ante peccatum libere concurrebant ad opera bona et uitam
aeternam promerendam. Si igitur restituatur gratia ac unio Dei
in anima, uiuit anima Deo, et debilitatur aegritudo.

Quid igitur erit tandem quapropter non possint illi gratiae
assentiri potentiae et cooperari? Erit igitur illa cooperatio meri-
tum uitae aeternae, quo ducit gratia: et quidem si hanc uerita-
tem non admittant haeretici, in horrendas sese coniiciunt tene-
bras, atque pernitiosissimam blasphemiam, Deum scilicet nos
iniustos quidem, et reipsa abominabiles, habere tamen pro iustis.
Non igitur peccata nostra tulit Christus? non satisfecit pro illis?
Adhuc in peccatis sumus? Miserabilissimi sumus omnium crea-
turarum, si sumus in peccatis. Jam iniustus est Deus, qui non pu·-
niat (secundum hominem loquor); iniustior, quum Christus pro
nobis satisfecerit plenissime, si non demat offensam ac remittat;
jam enim recordatur peccatorum, qui scilicet offenditur, quae
est summa ac uehementissima recordatio, etc.

Ad haec, si non imputatur peccatum per Christum, quid igi-
tur, obsecro, manet peccati culpa et non reatus uel imputatio?
Igitur id, quod pessimum erat, et quod Deo abominabile (hoc est
culpa), non meruit Christus ut deleatur, sed solum quod Deo
gratum, quod iustum est (hoc est poena), id solum meruit deleri.
Q uid igitur Christus promeruit? (adeo enirn truculenter agit hae-
reticus, ut non solum meritum nostrum tollat, sed Xpi. etiam)
sibi quidem nec gloriam nec gratiam promeruit, sed utranque
accepit a Patre absque merito, quod fuit gloriosissimum. Nobis
tamen si non meruit gratiam et gloriam, quid igitur meruit? Sa-
tisfecitne pro peccato? sed nihil praeterea promeruit? (quando-
quidem nos reconciliauit Deo). Jam igitur iustificatus ego in gra-
tiam restituor Dei et amicitiam. Quid igitur? sum amicus Dei et
inimicus? Adeo sunt uecordes, ut non solum blasphemias dicant,
sed sibi inuicem pugnantia non sentiunt se confirmare.

 

 

²¹ habent ms. —b quae ms.

