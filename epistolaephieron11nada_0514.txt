488 PATms ΗιειῑοΝΥΜι NADAL

Fuerit ne sanus?

An firmus in vocatione, et animo prompto, vt viuat ac mo-
riatur in Societatis obedientia absque alio animi proposito?

358 Num in officiis vel occupationibus, in quibus versatus
est, fuerit animo quieto et composito et curn fructu?

Quonam pacto se gesserit in obedientia, nominatim vero in
ea, quae est intellectus?

Quemadmodum illi successerit in oratione vel vocali veli
mentali, quomodo in missis vel celebrandis, vel audiendis, in
suscipiendis sacramentis, aliisque rebus, quae ad deuotionem
attinent, et quem modum orandi habeat, num scrupulosus?

An occupationes externae, siue studiorum, siue cuiuscunque
alterius ministerii imminuerint illi vel imminuant spiritus deuo-
tionem, vel alioqui augeant?

Passusne sit tentationes acriores in vocatione, vel aliis rebus
grauioribus, quas tentationes alii intellexerint, et num eas aliis
ipse communicauerit, siue internis siue externis? Δ

Num iudicium habuerit proprium vel dubitationem de insti-
tuto, constitutionibus et regulis Societatis?

An de rebus illis disputauerit, quasi dubitaret?

359 Num vota Societatis habeat, et an melius habeat in spi-
ritu postquam illa edidit, et an alia vota habeat?

Num in omnibus difficultatibus et dubiis, siue rerum interio-
rum, siue exteriorum, si ipsi occurrerint, vel occurrent, sit para-
tus stare conscientiae vel iudicio Societatis, proprio sensu ac iudi-
cio deposito, et an aliquas omnino habeat huiusmodi difficultates?

An sit indifferens ad omnes status Societatis, qui adhuc non
est determinatus ad aliquem statum; an scilicet sit indifferens
vt sit scholasticus, coadiutor temporalis, coadiutor spiritualis,
vel professus?

Qui vero est scholasticus, an sit indifferens vt sit coadiutor,
vel professus?

Si indifferens sit (vt debent omnes), ad quem tamen statum
maiorem sentiat inclinationem?

An sit indifferens ad omnia officia vel ministeria Societatis
vel obedientias?

