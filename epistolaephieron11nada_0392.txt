366 PATms Hmnoxvm NADAL

prouincialem eius prouinciae, vt praesto sibi sit in primo colle- , ’
gio, quo ipse est venturuS‚ et illurn ducet secum donec erit in

visitatione illius prouinciae.

Vbi primum viderit prouincialem, ex4hibitis illi suis patenti· Γ

bus, intelliget ex ipso statum totius prouinciae.

Tum, vbi venerit ad collegium aliquod, et salutauerit fratres
et Pat‘reS, exhibitis rectori etiam patentibus suis literis, interro-
gabit statim in vniuersum, sed priuatim, Vtrumque, et prouincia-
lem et rectorem, de statu collegii illius. Hoc vero faciet, non
tantum vt in genere intelligat de rebus collegii, sed si quid sit
quod habeat Vrgentem necessitatem, vt statim illi rei possit
attendere, nominatim vero si quis sit tentatus, ne fortasse sibi
male conscius discedat iniussus, dum parat uisitationem commis-
sarius. ’ .

Indicat missas celebrari, et orationes fieri pro collegio, et pro
fructu visitationis, initio semel omnes; deinde, vt applicetur una
missa quotidie, si pauci sint sacerdotes, plures, quo erunt hi plu-
res. Similiter fiat de orationum quotidiana applicatione, et in
omnibus tamen missis 5 et orationibus aliis de eadem re fiat me—
moria, donec sit absoluta visitatio.

Deinde primo quoque tempore habeat exhortationem, qua
significet rationem suae missionis, et in frequentia Patrum et
fratrum curet legi literas patentes sui officii, et simul in exhor-
tatione curet vt omnium animi excitentur ad renouationem spi—
ritus, et totius conuersationis religiosae perfectionem.

Accipiat deinde catalogum omnium, quotquot sunt in colle-
gio, primum quidem in quo nomina omnium, officia et nationes
explicentur.

Praeterea alium accipiat indicem, in quo explicentur faculta-
tes, vel naturales, vel etiam acquisitae, vel inclinationes, quibus
sunt praediti Patres vel fratres, quo in genere sunt:

Facultas vel inclinatio: Ad concionandum. Ad legendum.
Ad gubernandum. 6 Ad exteriores actiones et negotia gerenda.
Ad confessiones audiendas. Ad exercitia danda. Ad spirituales
conuersatione[s] habendas. Ad orandum et contemplandum.

 

