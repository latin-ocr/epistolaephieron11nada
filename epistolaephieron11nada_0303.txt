MONUMENTA PssoviNciAE AUSTRIAE-47 277

Nullo die, quo uel renouabuntur studia, uel conclusiones pu-
‘blice disputabuntur, uel aliqui ad gradus aliquos promouebuntur,
uel professio alicui detur, uel edant aliqui uota coadiutorum, uel
renouentur uota, uel aliquis primam missam celebret, uel festum
aliquod solemne nostrum celebratur, fiat domi conuiuium uel
inuitentur externi; non enim uidetur uiro religiose instituto con-
sentaneum, ut, quibus diebus potius ad spiritum sunt religiosi
excitandi, eo die detur occasio excitandae gulae: itaque nec
ullus inuitetur iis diebus externus, nec conuiuium habeatur. Po—
terit tamen his diebus, donec aliud a generali praeposito prae—
scribatur, addi unum ferculum et paululum antipasti et postpasti
fratribus nostris.

Qui ex fratribus, cum non sint theologi, tamen concionantur,
ii sunt admonendi et quidem diligenter, ne nihil de rebus diffici-
libus tractent uel parent tractandum, nisi prius consulto rectore
uel eo, quem sibi ea in re substituerit: simul curn praeparauerint
‘iarn suam concionem, et scripserint (nam iniungendum est illis
ut scribant), conferent illam cum rectore uel cum eius substituto,
uel eas partes, quae uidebuntur habere aliquid difficultatis, has
quidem partes diligentius conferant: non omittant compendio
reddere rationem de tota concione3 et tamen, si aliqui uidentur
id libenter facturi, erit utile ut, pridie quam sint concionaturi,
>eamdem concionem habeant in refectorio inter coenandum,
*praesentibus aliquibus germanis, qui in ea re ualeant.

Vt nondamr pax in aliis missis, ita nec in aliis solemnioribus
detur, nisi forte illi ministro, qui eam offert sacerdoti3 si tamen,
sequeretur schandalum, poterit* uni aut alteri seculari dari.

Piscatio ¹ commode per selectissimos uideatur an exerceri
possit, ut etiam Romae fit, sed cum summa cautela.

Videatur etiam an possit hic usus introduci in hac ciuitate,
*qui est frequens in Hispania, ut nostri cum duobus pueriS‚ si vi-
deatur, conuocatis pueris et personis rudibus campanula aliqua,
per uicos perducant a in aliquam ecclesiam, ubi doceant recitare

a perductos ms .

 

'¹ Eorum, scilicet, qui Societatis instituto apti censeantur, et a Deo
vocati, per pias conversationes aliaque spiritualia subsidia, institutio.

